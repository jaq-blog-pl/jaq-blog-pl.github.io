---
layout: post
title: "Podryw"
date: 2020-01-10
---

![Upadek zbuntowanych aniołów](/images/upadek.webp)

Jak poderwać babkę?

Wpierw bądź miły. Po prostu. Pokaż, że jest wartościowa w twoich oczach, chwal ją wśród swoich, spraw by poczuła się doceniona. Wtedy zacznie wzrastać --- i to jest dobre.

Czerpiąc z tego wzrastania osoby, zacznij zauważać jej kobiecość. Nic narzucającego się, rzeczy nawet niebędące komplementami. To wciąż jest faza budowania osoby, bardzo często zakompleksionej, więc ostrożnie, jak wilk przed sarną.  To także jest dobre, choć już łatwo o przegięcie, które zostanie zauważone przez otoczenie. Należy się przygotować na komentarze typu "ale on jest «hot»", "widziałaś ten wzrok?", "na miejscu jej męża uważałbym".

Czas.  Nie za dużo, ale i nie za mało.  Niech się twój wizerunek uleży.  Warto spotkać się w niezobowiązujących okolicznościach, wśród ludzi, a potem bez ludzi, ale bez żadnych podtekstów.  Po prostu serdeczna, niemal przyjacielska rozmowa - niemal, bo jednak o związkach, o partnerstwie, o "otwartości" w związku i o tym, co najbardziej ona lubi w swoim mężu.  Kiedy już znasz jej preferencje osobowościowe, zaczynasz mieć przewagę, możesz wcielić się w najbardziej przez nią pożądanego faceta.  O wolności, której często brakuje, gdy jest się z kimś na stałe. Nic o wadach, żadnych negatywnych tematów, żadnych negatywnych myśli.  Warto odprowadzić babkę do taksówki, albo podwieźć... nie, oczywiście że nie pod dom, raczej na sąsiednią przecznicę.  Pozwól, żeby myśl o wolności, jej kobiecości i twojej męskości zakiełkowała niewerbalnie.

Znów przerwa, odpoczynek, uleżenie.  I teraz nadchodzi czas na powiązanie ciebie z Erosem. Artystyczne zdjęcia nagich kobiet, najlepiej "nieprzypadkowych", żeby nie tylko stworzyć asocjację w jej umyśle ty--nagość, ale dodatkowo zaszczepić myśl ty--wiele kobiet.  W ten sposób --- nie mówiąc niczego wprost --- ona zauważa, że jesteś pożądanym towarem na rynku, sprawdzonym przez wiele konkurentek, że jesteś doświadczony, czyli po seksie z tobą można sobie wiele obiecywać, ale i to, że nie można oczekiwać, byś był facetem na stałe i zajmował się jej, broń Boże, dziećmi.  Jeśli nie masz zdjęć, może być odpowiedni film, albo książka.

Do tej pory powinna złapać bakcyla.  Jesteś na dobrej drodze, jeśli zaczyna świntuszyć, wspominać --- jako pierwsza!, nie po tobie --- o erotyce, futrzastych zwierzątkach, sztuce.

Jeśli babka jest z tych cnotliwszych, musisz ją dodatkowo przygotować.  Nie o to chodzi, aby była tylko twoja, prawda?  Zwróć więc jakoś jej uwagę na stare, nieskonsumowane, szczenięce miłości, albo niegdysiejszych kochanków. Taka przypomniana miłość nawet jeśli będzie kiepska, to nostalgia zrobi swoje i osłodzi ból sumienia, że oto ona stała się jedną z tych, którymi jeszcze do niedawna pogardzała.  Bo jeśli się kocha --- albo przynajmniej kiedyś kochało, albo chociaż kiedyś było się kochaną --- to to nie jest zdrada.  Nie do końca.  I nie będzie mogła mieć do ciebie pretensji, że sprowadziłeś ją na złą drogę, że zmieniłeś w kogoś, kim nie chciała nigdy być.  Bo to będzie krok w stronę i dowód na to, że to jest w niej, że zawsze w niej drzemało (i nie przyjdzie jej do głowy, że to myśl zaszczepiona przez ciebie, bo to byłoby niemiłe, a ty zawsze dotąd kojarzyłeś się tylko i wyłącznie z czymś miłym).

Ukaż jej status społeczny. Szybkie auto --- ale prowadzone z rozwagą.  Wielka chata w najmodniejszej w towarzystwie okolicy.  Żona (jeśli masz) z ogładą dorównującą twojej.  Gruby hajs nazwij "kieszonkowym".  Dodatkowy bonus za styl dostaniesz, jeśli to ona będzie ciebie sponsorować, a nie ty ją :)

Czyli jest gotowa.  Nie, oczywiście że nie na seks z tobą.  Na delegację.  Na danie sobie nieco więcej wolności.  Na nieco mniej formalne spotkanie.  Na bycie kimś niezależnym, bez zobowiązań.

Co dalej?  Zależy, co tak naprawdę jest twoim celem.  Możesz ją wziąć na jedną noc. Możesz na więcej, regularnie co kilka miesięcy.  Możesz przedstawić ją swoim znajomym ze stowarzyszenia, którzy chętnie przyjmą nowy narybek z oczami szeroko zamkniętymi.  Przecież nie pozwolisz, aby moralność księży, tych pedofilów, cię ograniczała.
 
