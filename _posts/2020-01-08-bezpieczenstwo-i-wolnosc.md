---
layout: post
title: "Równowaga"
date: 2020-01-08
---

![Rownowaga](/images/rownowaga.png)

Przez siedem pierwszych lat naszej znajomości słyszałem, że daję jej poczucie bezpieczeństwa. Nawet jeśli świat jest nieprzyjazny, moja obecność koi. Sam mój zapach.

Od niedawna słyszę, że zabieram wolność. Jestem źródłem wstydu --- wystarczy że powiem żart, wspomnę o celebrycie, o postaci z komiksu, o etyce i filozofii, albo przeciwnie, gdy jestem obok i nic nie mówię. Ograniczam i jestem za ciasny.

Dawałem wolność. Zacząłem słyszeć, że nigdzie nie chodzimy razem --- do kina, na koncert, na wystawy.

Zacząłem się upierać, że chcę chodzić razem na parapetówki, na imprezy w innych miastach, na koncerty, do kina, na wystawy --- usłyszałem, że "to spotkanie tylko dla ludzi z pracy i tych, którzy ich znają, nie dla ciebie", "to tylko delegacja, nie ma tam miejsca dla ciebie, jak księgowa zaksięguje dwuosobowy pokój?", "co ja mam mu powiedzieć, że mąż jest zazdrosny?", "to tylko wyjście dla nas dwóch", "ona czułaby się niewygodnie", "teraz chcesz, ale wcześniej nie chciałeś".

Suma bezpieczeństwa i wolności jest stała, jeśli jednego jest więcej, to drugiego ubywa. Co się stanie z tą wagą, na której jednej szalce jest leży bezpieczeństwo, a na drugiej wolność, kiedy dociążyć ją równomiernie po obu stronach?  I potem jeszcze dodać bezpieczeństwa i wolności?  I jeszcze?  Czy się nie złamie w końcu?