---
layout: post
title: "Szandor"
date: 2020-02-18
---

![Bullshit](/images/bs.webp)

--- Fejsik pokazał mi taką babkę. Zrobiła to i tamto, a rok po ślubie z Szandorem zginęła. Przypadek?

--- No mówią, że wypadek. Wszędzie byś węszył spisek. Szandorem?

--- To Hollywood. Szandor, autor "Biblii Szatana".  Nie słyszałaś?

--- Nie.

--- Czytałem kiedyś.

--- Czemum czytałeś?

--- Zawsze byłem otwarty na filozofię.

--- I co tam wyczytałeś?

--- Że satanizm to egoizm.

--- A czy ty nie jesteś egoistą? Bardzo dużo rzeczy robisz egoistycznie.

--- Atakujesz mnie.

--- Gdy byłeś nieobecny i leżałeś rano, ja robiłam wszystko, a ty tylko użalałeś się, że przeszkadzamy ci spać.

--- Atakujesz mnie.

--- Pamiętasz, jak czytaliśmy tekst o tym, że altruizm nie istnieje?

--- Tak, pamiętam. Nasz kolega się z tym zgadzał. Ja uważam, że istnieje.

--- To podaj mi choć jeden przykład, co takiego altruistycznego robisz.

Jest poranek, siódma rano. Pierwsze, co do głowy mi przychodzi, to pobudka i robota.

--- Pierwsze, co do głowy mi przychodzi, to że wstaję rano i idę do pracy.

--- I to nazywasz altruizmem? Poświęcasz się, bo wstajesz?  Bez nas byś nie wstawał?

--- Atakujesz mnie --- oświadczam po raz trzeci.  Próbuję nawiązać kontakt, podzielić się sobą, wyjaśnić. Ale widzę, że wzięła temat do siebie i robię co mogę, aby prowadzić rozmowę dalej. ---  Nie rób tego, proszę.

--- Dlaczego uważasz, że jestem satanistką?

--- Mówię o książce, nie o tobie.

--- Ale w domyśle o mnie.

--- Nie, mówię o książce i o mojej ocenie książki i satanizmu. Satanizm stawia się w kontrze do chrześcijaństwa. Nie buddyzmu, nie judaizmu, nie islamu, konfucjanizmu czy egzystencjalizmu. Jego symbolem jest odwrócony krzyż. Chrześcijaństwo da się przedstawić najkrócej jako dbanie o innych i budowanie wspólnoty. Satanizm odwraca to, więc najważniejsze w nim będzie dbanie o siebie i pasożytowanie na wspólnocie.

--- I uważasz, że jestem egoistką.

Nachodzi mnie retrospekcja. Wesele, noc przełomu. Dialog.

--- Co sprawia, że chce ci się żyć?  Co daje ci radość w życiu? --- pyta ojciec panny młodej moją żonę.

--- Jestem egoistką. Mam cudowne dzieci. Pracę, w której się spełniam. I męża, który nie zawsze mi odpowiada. Jestem egoistką i nie widzę w tym nic złego.

--- Benefis! --- podsumowuje rozmówca.

Nie wspomnę tego.  Raz coś podobnego wyrzekłem i niemal skończyło się wszystko.

--- Czasem każdy potrzebuje zachować się egoistycznie. Mamy obowiązek dbać o samych siebie.

--- I sądzisz, że jestem satanistką.

--- Samo słowo "chrześcijaństwo" --- daję się po dwudziestym odparciu podpuścić --- odrzuca cię. Masz alergię.

--- Więc jestem satanistką dla ciebie.

--- Nie, mówię o książce i wyjaśniam, czym jest satanizm! Nie mam na myśli ciebie! Ja o filozofi mówię i o moim powodzie bycia w świecie! Nie myśl tylko o sobie! --- wybucham, waląc i kopiąc dookoła.

---

--- Miałam sen --- Mówi trzy dni później. --- Byliśmy razem na pokazówce kremów. I ty mówiłeś "a nie, ten krem A. nie będzie pasował, bo jej skóra cośtam", a potem "nie, ten krem też nie, bo coś innego" i jeszcze trzeci raz odezwałeś się za mnie. Strasznie się na ciebie zdenerwowałam, wciąż jestem zła na ciebie za to. Potem weszliśmy do autobusu i jechaliśmy i ja wciąż taka zła mówię "chcę wysiąść" a ty, że "poczekaj, jeszcze jeden przystanek". Mimo to wysiadłam i myślałam, że idziesz za mną, ale ty zostałeś w środku. Przystanek, na którym byłam zaczął znikać i wszędzie był śnieg. Nie wiedziałam, dokąd dalej iść. Wciąż jestem na ciebie zdenerwowana za to.

--- Nie mam wpływu na swoje zachowanie w twoich snach. Ale wiesz, że przedwczoraj tak mnie wysadziłaś z auta i odjechałaś?
