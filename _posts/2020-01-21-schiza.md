---
layout: post
title: "Schiza"
date: 2020-01-21
---

![Schiza](/images/schiza.webp)

Odbija mi.  Oficjalnie się do tego przyznaję. Tu, w piśmie. W słowie, w rozmowie z Agą. Półpublicznie, na leczeniu par.  Podejmuję kroki:  będę się leczył przez gadanie, nie farmakologicznie.

Strach przed stratą każdego, kto dla mnie ważny i wszystkiego, co dla mnie ważne, zmęczenie przeziębieniem, znów wielodniowe niewyspanie, wahania nastroju od efedryny z leków przeciw przeziębieniu --- razem złożyły się na stan bliski temu, co kiedyś widziałem z pozycji obserwatora w wybuchu złości, frustracji i paniki.  Spójna wewnętrznie, niesprzeczna, logiczna całość bardzo słabo powiązana z rzeczywistością, wynikająca ze strachu i skutkująca jeszcze większym strachem i odrzuceniem społecznym.

Ścieżka wydeptana w Wikipedii:

Psychoza (silne zakłócenia w postrzeganiu rzeczywistości, z brakiem krytycyzmu) --- nie, ponieważ jestem świadom, że mi odbija.

Urojenia (błędne sądy podtrzymywane mimo dowodów falsyfikujących je) --- możliwe.

Zespół Otella (urojenie o zdradzie z absurdalnymi przesłankami) --- możliwe.

Osobowość paranoiczna (chłód emocjonalny, wycofywanie się z kontaktów z innymi, wrogość, nadmierna podejrzliwość, nadmierna wrażliwość na lekceważenie i krytykę, niezdolność do wybaczania urazy) --- po części.  Stosuję "taktykę żółwia" czyli chłód emocjonalny i wycofywanie się z kontaktów z innymi.  Jestem podejrzliwy w niektórych tematach, od niedawna w chorobliwej zazdrości, ale w innych jestem zwykły, a często wręcz naiwny.  Jestem wrażliwy na lekceważenie.  Krytykę przyjmuję dobrze, uraz nie chowam długo.
